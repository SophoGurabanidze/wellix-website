[
  {
    "id": "1",
    "title": "ჰიდროგეოლოგიური დასკვნა - ჭაბურღილის სწორი პროექტირების მნიშვნელობა",
    "content": "ჰიდროგეოლოგიური დასკვნა არის ჭაბურღილის პროექტის პირველი სტადია, რომელსაც ჰიდროგეოლოგი ადგენს ერთის მხრივ არსებული ფონდური მასალის საფუძველზე (ადგილმდებარეობის, კლიმატის, გეომორფოლოგიის, ჰიდროგეოლოგიური რუკის, ჭრილების, არსებული ჭაბურღილების მონაცემების მიხედვით) და მეორეს მხრივ საიტზე ჩატარებული საველე სამუშაოების შედეგად (გეოფიზიკური კვლევა). შესაბამისად პოტენციურმა დამკვეთმა პირველ რიგში უნდა მოიპოვოს ჰიდროგეოლოგიური დასკვნა, რადგან მასზეა დამოკიდებული შემდეგი სამუშაოების ჩატარების, თუ შეწყვეტის გადაწყვეტილების მიღება. ჰიდროგეოლოგიური დასკვნის გარეშე ჭაბურღილის გაბურღვა არ არის მიზნობრივად და ფინანსურად მიზანშეწონილი და იგი უპირველესად სჭირდება პოტენციურ დამკვეთს, რათა მან შეაფასოს წინასწარ, როგორი იქნება ჭაბურღილის მშენებლობა/მოწყობის ბიუჯეტი და რას მიიღებს იგი აღნიშნული ინვესტიციის სანაცვლოდ. არის შემთხვევები, რომ ჭაბურღილის გაბურღვაზე გაიცემა უარყოფითი ჰიდროგეოლოგიური დასკვნა. ესეც ითვლება შედეგად, რადგან დამკვეთი არ დახარჯავს ფინანსებს ფუჭად. ამ შემთხვევაში, დასკვნაში მიეცემა რეკომენდაცია რა გზით მოხდეს წყალმომარაგება: ბუნებრივი გამოსავლების – წყაროების ბაზაზე, თუ ზედაპირული წყლის გამოყენებით.\n\nჰიდროგეოლოგიური დასკვნის საფუძველზე მშენებლისათვის ცნობილი ხდება ჭაბურღილის საპროექტო პარამეტრები: გეოლოგიურ პირობები (ქანების ლითოლოგია), ჭაბურღილის სიღრმე, კონსტრუქცია (ბურღვის, საცავი მილებისა და ფილტრების დიამეტრები), წყლის მოსალოდნელი დებიტი, სტატიკური და დინამიური დონეები, ქიმიური შედგენილობა, მინერალიზაცია და ა.შ.), რის შემდეგაც მის მიერ დგება ჭაბურღილის მშენებლობა/მოწყობის სამუშაოების ხარჯთაღრიცხვა."
  }
  ,
  {
    "id": "2",
    "title": "ჭაბურღილის ღირებულება",
    "content": "ჭაბურღილის ღირებულება დამოკიდებულია შემდეგ ფაქტორებზე:\n\n•\tდამკვეთის მიერ გაცემულ ტექნიკურ დავალებაზე\n\n•\tგაბურღვის ადგილმდებარეობაზე\n\n•\tმის სიღრმეზე, კონსტრუქციაზე\n\n•\tსაინსტალაციო მასალების ხარისხზე\n\n•\tგეოლოგიურ პირობებზე (ქანების ლითოლოგიაზე)\n\n•\tჩასატარებელი საცდელი სამუშაოების მოცულობაზე\n\n•\tწყლის გამოყენების მიზნობრიობაზე.\n\nჭაბურღილის მშენებლობა/მოწყობის ხარჯთაღრიცხვის მომზადება არის ჭაბურღილის პროექტირების ბოლო სტადია, როდესაც უკვე განსაზღვრულია ჭაბურღილის ჰიდროგეოლოგიური პირობები, სიღრმე და კონსტრუქცია."
  }
  
  ,
  {
    "id": "3",
    "title": "პოტენციური დამკვეთისათვის კომერციული წინადადების მომზადება",
    "content": "ჩვენთვის, როგორც ჭაბურღილის მშენებლისათვის, პირველრიგში მნიშვნელოვანია მივიღოთ ჭაბურღილის კონსტრუქციული ნახაზი და ინფორმაცია ადგილზე არსებული გეოლოგიურ პირობების (ქანების ლითოლოგია) შესახებ, რომლის საფუძველზეც შეიძლება მომზადდეს პოტენციურ დამკვეთზე მორგებული ერთი ან რამდენიმე კომერციული წინადადება. შეთავაზების მომზადების დროს ხდება ჩვენს მიერ შესასრულებელი სამუშაოების ღირებულების და საინსტალაციო მასალების ღირებულების ერთმანეთისაგან გამიჯვნა, რადგან პოტენციურმა დამკვეთმა უფრო მარტივად შესძლოს მისთვის ტექნიკურად და ფინანსურად შესაფერისი საინსტალაციო მასალების შერჩევა "
  },
  {
    "id": "4",
    "title": "ჭაბურღილის მოწყობისას გამოყენებული საინსტალაციო მასალების კომპლექტაცია და მისი გავლენა ჭაბურღილის საბოლოო ღირებულებაზე",
    "content": "ჭაბურღილის მოწყობისათვის აუცილებელ საინსტალაციო მასალებს განეკუთვნება: \n• საცავი მილები\n• ფილტრები\n• ცენტრატორები\n• პიეზომეტრია\n• სწორად შერჩეული ქვა-ღორღი\n• სწორად შერჩეული ტუმბო\n• მართვის სისტემა და ა.შ. \nხარისხობრივი განსხვავება ჭაბურღილში გამოსაყენებელ საინსატალაციო მასალებს შორის შეიძლება ძალიან მნიშვნელოვნად აისახოს მის საბოლოო ღირებულებაზე. მნიშვნელოვანია გახსოვდეთ, რომ ყოველთვის როცა ფასის გამო არჩევანს აკეთებთ იაფასიანი და ხანმოკლე პერსპექტივაზე გათვლილ საინსტალაციო მასალებზე, ეს უშუალოდ აისახება, როგორც მიღებულ წყლის ხარისხზე, ასევე ჭაბურღილის ექსპლოატაციის შესაძლებლობებზე და საექსპლოატაციო პერიოდზე. უხარისხო საინსტალაციო მასალების გამოყენების შემთხვევაში, სამომავლოდ აუცილებლად წარგმოგეშვებათ ისეთი ტიპის დამატებითი ხარჯები, რომელიც საგრძნობლად გაგიძვირებთ ერთი შეხედვით „დაბალ ფასს“..."
  },
  {
    "id": "5",
    "title": "ჭაბურღილის საექსპლოატაციო პერიოდი",
    "content": "ჭაბურღილის საექსპლუტაციო პერიოდი დამოკიდებულია:\n\n•\t წყლის ქიმიურ და გაზურ შედგენილობაზე \n\n•\t მის აგრესიულობაზე ლითონისა და ბეტონის მიმართ \n\n•\t საცავი მილებისა და კონსტრუქციული ნაწილების სწორად არჩეულ მასალაზე \n\n•\t შემსრულებლის მიერ ჭაბურღილის პასპორტში აღნიშნული რეკომენდაციების დამკვეთის მხრიდან ჯეროვან შესრულებაზე"
  },
  {
    "id": "6",
    "title": "ჭაბურღილის პასპორტი",
    "content": "ჭაბურღილის გაბურღვის შემდეგ დგება მისი პასპორტი, სადაც ასახულია ყველა ინფორმაცია, რაც არის დაკავშირებული ჭაბურღილის ბურღვასთან:\n\n• ადგილმდებარეობა;\n\n• საბურღი დაზგის ტიპი და მარკა;\n\n• ჭაბურღილის კონსტრუქცია (ბურღვის, საცავი მილებისა და ფილტრების დიამეტრები და ინტერვალები, ტუმბოს მარკა, სიმძლავრე და დამონტაჟების სიღრმე);\n\n• წყალშემცველი ჰორიზონტის პარამეტრები (სტატიკური და დინამიური დონეები, დებიტი, წყალშემცველი ფენის ფილტრაციის კოეფიციენტი, წყალგამტარებლობა და გავლენის რადიუსი);\n\n• და რეკომენდაციები (როგორც ზოგადი, ისე ინდივიდუალური) ჭაბურღილის ოპტიმალური ექსპლუატაციის შესახებ.\n\nჭაბურღილის პასპორტი აუცილებელია, იმისათვის, რომ მოხდეს მისი რაციონალური ექსპლუატაცია და საჭიროების შემთხვევაში – რეაბილიტაციაც; წყალს მოჰყვება ქვიშა, დროთა განმავლობაში ხდება მისი დალექვა და ფილტრების ნაწილობრივი ან სრული შევსება ქვიშით, ამიტომ აუცილებელია პერიოდულად ჭაბურღილში პროფილაქტიკური სამუშაოების ჩატარება, რაც შეუძლებელია პასპორტის გარეშე.\n\nთითოეული ჩვენს მიერ აშენებული ჭაბურღილი მისი ჯეროვნად ექსპლოატაციის პირობებში მის მფლობელს უნდა მოემსახუროს ათეული წლის განმავლობაში; დროთა განმავლობაში, შესაძლებელია, რომ შეიცვალოს პიროვნებები, ან უბრალოდ დაავიწყდეთ ჭაბურღილის პირვანდელი მონაცემები, ამიტომ ჭაბურღილის პასპორტის არსებობა უშუალოდ მომხმარებლის ინტერესებშია."
  }
  ,
  {
    "id": "7",
    "title": "ჭაბურღილზე საგარანტიო პერიოდის ვადა და კონკრეტულად რას უნდა მოიცავდეს ჭაბურღილის საგარანტიო პერიოდი",
    "content": "ჭაბურღილზე საგარანტიო პერიოდის განსაზღვრა ხდება 2 მხარეს შორის, შეთანხმების საფუძველზე და ეხება საგარანტიო პერიოდში აღმოჩენილ, ნებისმიერი ხარვეზის აღმოფხვრას (შეკეთება ან შეცვლა ახლით), ასევე სამუშაოების პროცესში და საგარანტიო პერიოდში არახარისხოვნად შესრულებული სამუშაოს შედეგად გამოვლენილი ნებისმიერი სხვა ზიანის აღმოფხვრას. ეს არ ეხება ბუნებრივი პირობებით გამოწვეულ შემთხვევებს, მაგალითად, ჭაბურღილის დასილვის (ჭის სილით გავსება) დროს ჭაბურღილის გაწმენდას, რადგან ეს არ წარმოადგენს მბურღავის მიერ უხარისხოდ შესრულებულ სამუშაოს, არამედ არის ჭაბურღილის ექსპლუატაციის პრობლემა, რომელიც უნდა გამოსწორდეს ჭაბურღილის მფლობელის მიერ. "
  },
  {
    "id": "8",
    "title": "ძველი, ამორტიზებული ჭაბურღილის დახურვა/დაკონსერვება",
    "content": "ძველი ჭაბურღილი, რომელიც არ გამოიყენება, უნდა დაკონსერვდეს და ლიკვიდირებული იქნას, რადგან თუ თვითდენით ამოდის წყალი, აბინძურებს გარემოს, თუ უარყოფითი დონითაა, შესაძლებელია რამე მოხვდეს ჭაბურღილში და დააბინძურონ წყალშემცველი ფენა; ყოველი კონკრეტული ჭაბურღილის დაკონსერვებისას ჰიდროგეოლოგის მიერ უნდა შემუშავდეს მისი კონსერვაციის გეგმა, რომელიც სამომავლოდ სრულად გამორიცხავს მის დამაზიანებელ ზეგავლენას გარემოზე."
  }
]
